---
layout:     post
title:      Samay ?
date:       2019-04-05
categories: hindi
thumbnail: poem
---

Toh kya vo tum thi ya kya vo mein tha  
Kya vo samay tha ya kya vo jagah thi  
Masla toh mehez itna hi tha  
Ki cheezein nihayat ho gayi thi.  

Log kehte hai ki galti samay ki thi.  
Janab, samay ko kyu hi dosh dena  
Uski toh aadat hai na logon ki aazmaish karna.  
Ibtil toh bohot pehle hi kardiya tha usne  
Ki aise zaaya na jaane do mujhe  
Masroof toh tum ho gaye the  
Aur zaaya jaane diya usko tumne.  

Kuchh log ye bhi kehte hai ki galti meri thi  
Jo mene uss samay ko laazmi na samjha.  
Par koi aur tha jisme tha mein mubtil  
Tajjub ki baat toh ye hai ki  
Usne bhi apna naam Samay hi bataya tha  
Vo aksar mujhe mera afzal roop dikhaya karta,  
Mere ashko ko mitaya karta tha,  
Hadd paar karne ki himmat usne hi dilayi thi  
Mujhe meri raah bhi usi ne dilayi thi.  
Par naam to usne bhi apna Samay hi bataya tha.  

Musalsal baat ye hai ki  
Galti nahi kisi ki,  
Na humari, na tumhari  
Na uss Samay ki, na iss Samay ki.  
Achha, baat toh ye batao  
Ki kya tumhe bhi mila tha koi shaqs  
Jisne apna naam tumko Samay bataya tha ?  