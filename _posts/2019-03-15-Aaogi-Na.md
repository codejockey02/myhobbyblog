---
layout:     post
title:      Aaogi Naa ?
date:       2019-03-15
categories: hindi
thumbnail: poem
---

Mai jab yu kahu ki,  
Yaad mein hu tumhari  
Toh nahi aaogi na tum.  

Yu kahu ki ab jee nahi paaunga  
Bina tumhare sath ke,  
Bina tumhari baaton ke,  
Bina tumhare gusse ke,  
Toh nahi aaogi na tum.  

Yu kahu ki tumhe dekhe bina din poora nahi hota,  
Baat kiye bina raahat nahi milti,  
Kahi jaane ka dil nahi karta,  
Man ek jagah sama nahi pata  
Fir bhi toh nahi aaogi tum.  

Haa lekin, agar mein kahu ki  
Bas man ek jagah samaane wala hai,  
Kisi se baat karne ki zaroorat nahi hogi,  
Kisi ka sath nahi chahiye hoga,  
Manzil mujhe khud mil jayegi,  
Yaad toh bilkul bhi nahi ayegi,  
Saans jab aakhiri hogi.  

Tab toh aaogi na.  
Aogi na tum ?  