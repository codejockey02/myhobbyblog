---
layout:     post
title:      Wahi Wali Diwali
date:       2019-10-27 
categories: Hindi
thumbnail: poem
---

Tan tan tan tan,  
School ki ghanti baji,  
Aur ghar jaane ki bahut khushi,  
Agle hafte Diwali jo thi,  
Haa, wahi wali Diwali,  
Wo Bachpan wali Diwali.  

Raste ka patakho ki baatein karte guzarna,  
Mummy ke sath naye kapdon ki khareedari karne jana,  
Wapas aake papa se pathako ki zidd,  
Aur fir uss zidd ka poora hona.  
Kaafi sundar thi woh wali Diwali.  

Fir pooja ke baad, papa se nek lena.  
Padosiyon ko ikhatta karke patakhe phodna,  
Fir andar jaake mithayi khana,  
Aur fir, thak ke so jaana.  

Ab ye sab toh nahi hota,  
Par kuch alag hota hai,  
Jo ki apne aap mein kaafi sundar hai,  
Par uss diwali ki apni alag baat thi,  
Haa, Wahi wali Diwali,  
Wo Bachpan wali Diwali.  