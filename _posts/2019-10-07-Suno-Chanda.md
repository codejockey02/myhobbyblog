---
layout:     post
title:      Suno Chanda
date:       2019-10-07 
categories: Hindi
thumbnail: poem
---

Suno Chanda,  
Dekh rahe ho na usko,  
Itne khuboorat jo lag rahe ho,  
Ho toh uske noor ke deewane tum bhi,  
Tabhi toh parchhayi liye chehek rahe ho.  

Suno Chanda,  
Ek darkhaast hai meri tumse,  
Qaasid banoge kya mere ?  
Kya hai ki arse ho chuke hai ab  
Ye justuju nahi khatm ho rhi mujhse.  

Zyaada maang nahi hai meri  
Bas ek paimana uska noor chahiye,  
Wahi noor jisko tum liye ghumte ho,  
Wahi noor jiski duniya deewani hai,  
Arey wahi noor, jisko dekhne ka intezaar log ghanto karte hai.  
Mein usi noor ko apna aashnaa banana chahta hu.  

Suno Chanda,  
Ab agar qaasid banne ka soch liya hai  
Toh uske noor ke sath, uski khabar bhi lete aana  
Mjhe pata hai, mera fitoor bht bachkana lag raha hoga tumhe,  
Lekin ab ye fitoor hi mera vasl hai.  

Suno Chanda,  
Khoobsurat lag rahe ho,  
Aise hi chamakte raho,  
Aur uske noor ki parchhayi liye chehekte raho,  
Mujhe uski hayat pe yakeen rahegaâ€¦.  