---
layout:     post
title:      Muskuraahat
date:       2018-12-10
categories: hindi
thumbnail: poem
---

Ek baar hua kuchh yun ki,  
Guzar Raha tha mein thode kashmakash se  
Bht zyada pareshaan, ghabraya hua, dara hua  
Soch raha tha kaafi cheeze  
Aisa hua toh, waisa hua toh !  
Mein kuchh bol nahi raha tha, lekin fir bhi pata nahi kyun, ek insaan mere paas aaya aur mere kandhe par hath rakh ke muskuraya.  
Vo kuchh bola nahi,  
Par aisa laga maano uski muskaan mujhse baat kar rahi hai.  
Kuchh aisa bolti hui vo mujhe prateet hui  
ki kyu pareshaan ho, sab sahi hoga, ho sakta hai jaisa tum chah rahe ho waisa na ho par sab sahi hoga.  
Ye sab mene uski muskuraahat se padha, aur tab mere chehre par bhi ek muskuraahat aayi aur saara kashmakash wahi khatam ho gaya.  

Mujhe nahi lagta ki uss insaan ko mere baare mein kuchh bhi pata hoga, lekin  
Uski muskuraahat mujhse kaafi alfaaz bol gayi.  
Toh zindagi mein agar kabhi kuchh samajh naa aye, sab kuchh ajeeb saa mehsoos ho ya fir aisa lage ki ye duniya hamare hi khilaaf hai, toh bas uss ek insaan ko dhundo, jo tumhe dekhe aur muskuraaye.  
Fir dekhna, kese tumhare honth bhi us pareshaani ko muskuraahat mein tabdeel karne mein lag jaynge.  