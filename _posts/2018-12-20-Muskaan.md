---
layout:     post
title:      Muskaan
date:       2018-12-20
categories: hindi
thumbnail: poem
---

Jab jab tumhari yaad aayi  
In hontho pe muskan aayi.  
Tumhari vo hasi  
Pata nahi kb bani hamari khushi  
Tumhari ek jhalak ka intezaar  
Karta to tha bahut samay bekaar  
Lekin jb vo jhalak aati nazron mein  
Maano saalon beet gaye ho un lamhon mein  
Jab jab tumhari yaad aayi  
In hontho pe muskan aayi.  

Tumse baat krne ko kehta tha bht ye dil  
Saamne aati to man kehta tha arey bhaag  
Dil kehta ruk jaa oh sirfire  
Mere khaatir hi sahi, ek Baar to mil.  
Dil ki suni to mulakaat hui  
Ek baar nahi baar baar hui,  
Patani kb in nazron ko tumhari aadat lagi  
Vo mulakaat mohabbat mein tabdeel hone lagi.  

Mulakaatein hoti gayi  
Nazron ko khushi milti gayi  
Aur in hontho pe muskan bani rahi.  
Par na jaane kyun aa gaya vo samay  
Jab khtm hue ye saare lamhe  
Mulakaat ek yaad banke reh gayi  
Aur Vo bahut door chali gayi.  

Ab bhi aati hai yaad tumhari  
Sochta hu ki man ki sunta  
To kya hi hoti zindagi hamari  
Par kya karein  
Tab vo mulkaatein hontho pr muskaan laayi  
Aur ab tumhari yaadein vo mulkaatein bani.  
Lekin jab bhi yaad mein doobta hu  
To mera dil khush ho jata hai  
Aur samay yunhi guzar jata hai.  
Isiliye jab bhi udaas hota hu,  
Vo mulkaatein yaad aati hai  
Ab to tumhari yaad hi hai  
Jo hontho pr muskaan laati hai.  