---
layout:     post
title:      Vo Bola Nahi Jaa Sakta
date:       2019-03-15 
categories: Hindi
thumbnail: poem
---

Kuchh alfaaz aise bhi hote hai  
Jo bole nahi jaa sakte.  

Jaise narm narm se baadalon mein  
Ped ki chhaon mein   
Bayaan ho rahi vo nazme,  
Bola to nahi jaa sakta na alfaazon mein.  

Jaise vo bht mushkilon ke baad mili safalta,  
Aur aapke apno ki aankhon ka khushi se bhar aana,  
Mushkil hota hai na alfaazon mein kehna.  

Jaise kisi aise se milna jinse nazre na hate  
Man yu kare ki dekhte hi rahe  
Bas krna chahte ho vo lamha kaid nazron mein  
Bina alfazon se kuchh bayaan kare  
Nahi ho pata na ye bayaan shabdon mein.  

Ye jo shabd bayaan nahi kiye jaa sakte hain  
Alag jagah hoti hai inke liye  
Jaha ye hamesha ke liye kaid kiye jaa skte hai  
Kyunki yahi alfaaz hai, jo zindagi ki safalta k roop mein bas jiye jaa sakte hai, bayaan nahi kiye jaa sakte.  
Kuchh alfaaz aise bhi hote hai  
Jo bole nahi jaa sakte.  