---
layout:     post
title:      Saamna
date:       2019-09-14 
categories: Hindi
thumbnail: poem
---

Ek roz guzra mein uske saamne se  
Mukhalif mera aeina ho gaya,  
Manzar thoda sa darawna ho gaya,  
Mera khud se saamna ho gaya.  

Haa, wo meri hi parchhayi thi,  
Kaal ki tarah mujh par wo chhayi thi,  
Vo mein hokar bhi mujhsa nahi tha,  
Bola kuch aisa ki vo mera aane wala kal tha.  

Mujhko vo wajah batane laga,  
Anjaam khudko vo mera batane laga.  
Darta hai kya ?  
Kisse, Logo se ?  
Apne anjaam se darr, mujhse darr,  
Aur bolde andar ki baat hoke nidar.  

Kya hoga ?  
Mere naa hone se tu khush hoga,  
Manzar suhana hoga,  
Aur tere aeine ka deedar hoga.  

Ek roz tu fir guzrega uske saamne se  
Aeina tera abhimaan hoga,  
Manzar boht suhana hoga,  
Jab tera khud se saamna hoga.  
